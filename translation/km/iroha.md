# Iroha Website data

## Menu

- អត្ថប្រយោជន៍
- លក្ខណៈពិសេស
- ករណីប្រើប្រាស់
- ធនធាន
- សហគមន៍
- សំនួរដែលសួរញឹកញាប់

## Header

- ទាក់ទងយើង
- ទៅកាន់ GitHub

## About

ប្លក់ឆេន (blockchain) សម្រាប់សហគ្រាស

សូរ៉ាមីតស៊ឹ (Soramitsu) គឺជាសមាជិករបស់ហាយផឺឡិដ៍ជឺ (Hyperledger) និងជាអ្នកចូលរួមចំណែកដ៏មានមោទនភាពនៃហាយផឺឡិដ៍ជឺ អ៊ីរូហា (Hyperledger Iroha) ។

## ហាយផឺឡិដ៍ជឺ អ៊ីរូហា ខៃហ្ស៊ិន (HL Iroha Kaizen)

ហាយផឺឡិដ៍ជឺ អ៊ីរូហា (Hyperledger Iroha)  គឺជាបច្ចេកវិទ្យាបញ្ជីចែកចាយហិរញ្ញវត្ថុដ៏ងាយស្រួល (DLT) ដែលជំរុញលើកទឹកចិត្តដោយគោលការណ៍ខៃហ្ស៊ិន (Kaizen) របស់ជប៉ុន - លុបបំបាត់ភាពហួសប្រមាណ (muri)។ អ៊ីរូហា (Iroha) មានមុខងារសំខាន់សម្រាប់តម្រូវការគ្រប់គ្រងទ្រព្យសកម្មនិងអត្តសញ្ញាណរបស់អ្នក ក្នុងពេលជាមួយគ្នានោះ ជាបច្ចេកវិទ្យាដ៏មានប្រសិទ្ធភាពនិងគួរឱ្យទុកចិត្ត សាកសមនឹងតម្រូវការសហគ្រាសរបស់អ្នក។

## អត្ថប្រយោជន៍

អ្វីដែលធ្វើអោយ អ៊ីរូហា (Iroha) ខុសពីដំណោះស្រាយផ្សេងៗទៀត?

### កូដបើកចំហក្រោមអាជ្ញាប័ណ្ណ Apache 2.0

គម្រោងហាយផឺឡិដ៍ជឺ (Hyperledger) ជាគម្រោងកូដបើកចំហរបស់មូលនិធិ លីនុច (Linux)។ មានន័យថាអ្នកអាចបង្កើតកម្មវិធីណាមួយ ដោយផ្អែកលើអ៊ីរូហា (Iroha) ទាំងលក្ខណៈបើកចំហនិងឯកជន។

### ងាយស្រួលយល់ - រហ័សក្នុងការដាក់ឲ្យដំណើរការ

ចំណាយពេលប្រហែល 10 នាទីដើម្បីចាប់ផ្តើម អ៊ីរូហា (Iroha) node ផ្ទាល់ខ្លួនរបស់អ្នក

### API ដែលអាចទុកចិត្តបានសម្រាប់ប្រតិបត្តិការមូលដ្ឋានណាមួយ

ពាក្យបញ្ជាទាំងឡាយ (commands) មានសុវត្ថិភាពនិងត្រូវបានសាកល្បងដោយអ្នកជំនាញ

### អ៊ីរូហា (Iroha) ផ្ដោតទៅលើអតិថិជន

ដោយមានឧទាហរណ៍និង libraries ជាច្រើន វាមានភាពងាយស្រួលក្នុងការបង្កើតកម្មវិធីដែលផ្អែកលើបច្ចេកវិទ្យា​ អ៊ីរូហា (Iroha) សម្រាប់ភាសាកុំព្យូទ័រផ្សេងៗ។

## លក្ខណៈពិសេស

### ប្លក់ឆេន ឯកជន

ងាយស្រួលបង្កើតប្លក់ឆេនឯកជនដ៏រឹងមាំ

### កម្មវិធីទាំងឡាយសម្រាប់អ្នកប្រើប្រាស់ (Client applications)

ផ្តល់មូលដ្ឋានដល់កម្មវិធីទាំងឡាយសម្រាប់អ្នកប្រើប្រាស់ លើ ប្រព័ន្ធប្រតិបត្តិការណ៍ ផ្សេងៗគ្នា ឧទាហរណ៍ iOS និង Android

### ងាយស្រួលក្នុងការដាក់ឲ្យដំណើរការ

ផ្តល់ឲ្យអ្នកនៅ សំណុំនៃពាក្យបញ្ជា (commands) ទាំងឡាយនិងការទាញយកទិន្នន័យ (queries) គ្រប់គ្រាន់សម្រាប់ ករណីប្រើប្រាស់ប្លក់ឆេន (blockchain) ភាគច្រើន។

### វិមជ្ឈការ

ជួយអ្នកក្នុងការបែងចែកទិន្នន័យជំនួញប្រកបដោយសុវត្ថិភាពនិងចូលទៅដំណើរការទិន្នន័យបានដោយជោគជ័យ

### សហគមន៍

ធ្វើឲ្យអ្នកក្លាយជាផ្នែកមួយនៃសហគមន៍កូដបើកចំហអន្តរជាតិ

### កិច្ចសន្យាឆ្លាតវៃ

គាំទ្រកិច្ចសន្យាឆ្លាតវៃដែលអាចកែប្រែតាមតម្រូវការ (មកដល់ឆាប់ៗ)

## ករណីប្រើប្រាស់ហាយផឺឡិដ៍ជឺ អ៊ីរូហា (Hyperledger Iroha) របស់សូរ៉ាមីតស៊ឹ (Soramitsu)

ហាយផឺឡិដ៍ជឺ អ៊ីរូហា (Hyperledger Iroha) អនុញ្ញាតឲ្យអ្នកធ្វើនិមិត្តសញ្ញា (tokenize) រាល់ព័ត៌មានរបស់អ្នកដើម្បីរក្សាសុវត្ថិភាពទិន្នន័យនិងបញ្ចូលបច្ចេកវិទ្យាប្លក់ឆេន (blockchain) ចូលក្នុងពាណិជ្ជកម្មរបស់អ្នកយ៉ាងងាយស្រួល។ នេះជារបៀបដែលយើងប្រើវា:

### ដំណោះស្រាយទូទាត់: បាគង

ជាញឹកញាប់ ដំណោះស្រាយវិមជ្ឈការមិនមានសម្រាប់ការទូទាត់ប្រាក់ ដោយសារតែការពន្យារពេលក្នុងការទទួលបានការបញ្ជាក់ឬដោយសារតែភាពស្មុគស្មាញខ្លាំងនៃបច្ចេកវិទ្យា។

ហាយផឺឡិដ៍ជឺ អ៊ីរូហា (Hyperledger Iroha) ផ្ដល់នូវជម្រើសទូទាត់ឆាប់រហ័សនិងច្បាស់លាស់ដោយប្រើពាក្យបញ្ជាដែលមានស្រាប់ ការអនុញ្ញាត តួនាទី គណនីដែលមានពហុហត្ថលេខា (Multi-signature) និងបណ្ដុំប្រតិបត្តិការ (batches)។ ការគ្រប់គ្រងទ្រព្យសកម្មមានភាពងាយស្រួលដូចទៅនឹងការប្រើប្រាស់ប្រព័ន្ធរួមកណ្តាល (centralized systems) ដែរ តែវាបន្ថែមនូវការធានាសុវត្ថិភាពជាចាំបាច់។ យើងកាត់បន្ថយឧបសគ្គក្នុងការចូល ដោយសម្រួលនូវច្បាប់និងពាក្យបញ្ជាដែលត្រូវការដើម្បីបង្កើតនិងផ្ទេរទ្រព្យសកម្ម ស្របគ្នានោះដែររក្សាការធានាដែលមានសុវត្ថិភាពខ្ពស់។ បាគងគឺជាប្រព័ន្ធទូទាត់ដែលត្រូវបានបង្កើតឡើងដោយមានការសហការជាមួយធនាគារជាតិនៃកម្ពុជា (NBC) ដោយប្រើហាយផឺឡិដ៍ជឺ អ៊ីរូហា ប្លក់ឆេន (Hyperledger Iroha blockchain)។

### ការគ្រប់គ្រងមូលនិធិ: ឌីស្រ៊ី ឡិចដ៍ជឺ (D3 Ledger)

ដោយមានការគាំទ្រពីប្រតិបត្តការពហុហត្ថលេខា (Multi-signature) វាអាចទៅរួចក្នុងការរក្សាមូលនិធិដោយអ្នកគ្រប់គ្រងជាច្រើន។ ទ្រព្យសកម្មមូលនិធិគួរតែត្រូវបានកាន់កាប់ដោយគណនីមួយ។ ហត្ថលេខីគួរតែជាអ្នកគ្រប់គ្រងមូលនិធិ ដែលកំពុងដោះស្រាយជាមួយនឹងការវិនិយោគនិងការចែកចាយផលប័ត្រ។

អ្នកគ្រប់គ្រងម្នាក់អាចបញ្ជាក់ពីកិច្ចព្រមព្រៀងមួយដោយផ្ញើប្រតិបត្ដិការដើមនិងហត្ថលេខាអ្នកគ្រប់គ្រងម្នាក់។ អ៊ីរូហា (Iroha) នឹងរក្សានូវប្រតិបត្តិការដែលមិនទាន់សម្រេច ដូច្នេះកិច្ចព្រមព្រៀងនេះនឹងមិនត្រូវបានបញ្ចប់ទេរហូតទាល់តែទទួលបានការបញ្ជាក់គ្រប់ចំនួន ដោយប្រើប៉ារ៉ាម៉ែត្រដែលកំណត់ចំនួនហត្ថលេខាតិចបំផុតសម្រាប់ប្រតិបត្តិការមួយ។

### ការគ្រប់គ្រងអត្តសញ្ញាណ: សូរ៉ា (SORA)

ហាយផឺឡិដ៍ជឺ អ៊ីរូហា (Hyperledger Iroha) អាចគ្រប់គ្រងអត្តសញ្ញាណ។ អ្នកប្រើម្នាក់ៗនៅក្នុងប្រព័ន្ធមានគណនីកំណត់អត្តសញ្ញាណតែមួយគត់ជាមួយព័ត៌មានផ្ទាល់ខ្លួន ហើយប្រតិបត្តិការនីមួយៗត្រូវបានចុះហត្ថលេខានិងមានទំនាក់ទំនងជាមួយអ្នកប្រើប្រាស់ជាក់លាក់។ ដែលជាហេតុធ្វើឱ្យ ហាយផឺឡិដ៍ជឺ អ៊ីរូហា (Hyperledger Iroha) ល្អឥតខ្ចោះសម្រាប់កម្មវិធីផ្សេងៗដែលទាក់ទងនឹង ស្គាល់អតិថិជនរបស់អ្នក (KYC) ។

សូរ៉ា (Sora) គឺជាសេដ្ឋកិច្ចវិមជ្ឈការដែលផ្ដល់ឱកាសជាច្រើនដល់ប្រជាពលរដ្ឋក្នុងការសម្រេចថាតើគម្រោងនិងគំនិតណាដែលគួរឬមិនគួរគាំទ្រ។ នោះជាវិធីដែលអ្នកគ្រប់គ្នាទទួលបានប្រយោជន៍ពីការធ្វើអោយសេដ្ឋកិច្ចកាន់តែរឹងមាំនិងពិភពលោកកាន់តែប្រសើរឡើង។

## ករណីប្រើប្រាស់របស់ដៃគូ

ក្លាយជាដៃគូ

### ទម្រង់"ក្លាយជាដៃគូ"

- ឈ្មោះក្រុមហ៊ុន
- គោត្តនាម
- នាម
- នាយកដ្ឋាន
- អុីមែល
- លេខទូរស័ព្ទ
- និមិត្តសញ្ញាក្រុមហ៊ុន
    - បង្ហោះរូបភាពនិមិត្តសញ្ញាក្រុមហ៊ុនអ្នក
    - បន្ថែមឯកសារ
- គេហទំព័រសម្រាប់តំណនិមិត្ដសញ្ញាតំណាង
- កាលបរិច្ឆេទចេញផ្សាយ
    - ប្រសិនបើអ្នកមានកាលបរិច្ឆេទចេញផ្សាយ សូមវាយបញ្ចូលវា
- ករណីដែលគួរពិចារណា
- ខ្ញុំយល់ព្រមតាម[លក្ខខណ្ឌ](https://soramitsu.co.jp/en/terms)

បញ្ជូន

សូមអរគុណ! ទិន្នន័យរបស់អ្នកត្រូវបានបញ្ជូន។

## ធនធាន

នេះជាឯកសារសហគមន៍មួយចំនួនដើម្បីចាប់ផ្តើម

[ឃ្លាំងកូដ (Repository)](https://github.com/hyperledger/iroha)

[ឯកសារ](https://iroha.readthedocs.io/)

[ចាប់ផ្ដើមការណែនាំ](https://iroha.readthedocs.io/en/latest/getting_started/index.html)

[ឆានែលយូធូបមេរៀន](https://www.youtube.com/channel/UCYlK9OrZo9hvNYFuf0vrwww)

ជជែកគ្នាតាម៖ [ថេឡេក្រាម (Telegram)](https://t.me/hyperledgeriroha), [ហាយផឺឡិដ៍ជឺ រ៉ក់ឃែត (Hyperledger Rocket)](https://chat.hyperledger.org/channel/iroha), [ហ្គីតធើ (Gitter)](https://gitter.im/hyperledger-iroha/Lobby) 

## ឧទាហរណ៍

បណ្ដុំកូដ (Code snippets) និងគម្រោងសហគមន៍

### កម្មវិធីផ្ញើសារ អ៊ីរូហា (Iroha Messenger)

ករណីប្រើប្រាស់មួយរបស់អ៊ីរូហា គឺជាកម្មវិធីផ្ញើសារវិមជ្ឈការ។

[រៀនបន្ថែម](https://github.com/x3medima17/twitter)

### ឧទាហរណ៍ Java

ចង់បង្កើតប្លក់ដំបូង (genesis block) និងផ្ញើប្រតិបតិ្តការឬក៏អាចទទួលព័ត៌មានហើយផ្ញើវាទៅក្នុងកំណត់ហេតុ (logs)ឬ? អ្នក​ដាក់ឈ្មោះ​អោយ​វា!

[រៀនបន្ថែម](https://github.com/hyperledger/iroha-java/tree/master/client/src/test/java/jp/co/soramitsu/iroha/java)

### ឧទាហរណ៍ Python

កូដដែលអាចផ្ញើប្រតិបត្តិការ ផ្ញើ​​​ត្រឡប់ព័ត៌មានពីបញ្ជីហិរញ្ញវត្ថុ (ledger) និងបង្កើតបណ្ដុំប្រតិបតិ្តការ។

[អានសៀវភៅបង្រៀន](https://github.com/hyperledger/iroha-python/tree/master/examples)

### ឧទាហរណ៍ JS

កំណត់ព័ត៌មានលំអិតរបស់គណនីឬជ្រើសរើសដើម្បីទទួលបានព័ត៌មានដែលហៅពាក្យបញ្ជាផ្សេងៗពី library។

[អាន](https://github.com/hyperledger/iroha-javascript/blob/master/example/example.js)

ឧទាហរណ៍ iOS

កម្មវិធីដែលតភ្ជាប់ទៅ អ៊ីរូហា (Iroha) ហើយអាចបង្កើតគណនីនិងផ្ញើប្រតិបត្តិការទៅអ្នកប្រើផ្សេងទៀតដោយប្រើ library។

[អាន](https://github.com/hyperledger/iroha-ios/tree/master/Example/IrohaExample)

## សហគមន៍

### ចូលរួម

ចូលរួម [ជជែកគ្នាតាម ថេឡេក្រាម (Telegram)](https://t.me/hyperledgeriroha), [ហ្គីតធើ (Gitter)](https://gitter.im/hyperledger-iroha/Lobby) ឬ [ហាយផឺឡិដ៍ជឺ រ៉ក់ឃែតឈែត (Hyperledger RocketChat)](https://chat.hyperledger.org/channel/iroha) ជាកន្លែងដែល អ្នកថែទាំ អ្នកចូលរួមនិងអ្នកប្រើផ្សេងទៀតត្រៀមខ្លួនជួយអ្នក។

### ដាក់ស្នើ

អ្នកអាចដាក់ស្នើបញ្ហានិងផ្ដល់យោបល់កែលម្អតាមរយៈ [ហាយផឺឡិដ៍ជឺ ជីរ៉ា (Hyperledger Jira)](https://jira.hyperledger.org/secure/CreateIssue!default.jspa) ។

### ភ្ជាប់ (Subscribe)

ភ្ជាប់ទៅ [mailing list](https://lists.hyperledger.org/g/iroha) របស់យើងដើម្បីទទួលបាននូវព័ត៌មានថ្មីនិងសំខាន់បំផុត ហើយនិងផ្សព្វផ្សាយពាក្យរបស់អ្នកនៅក្នុងសហគមន៍ អ៊ីរូហា (Iroha)។

### សួរ​និង​ឆ្លើយ

អ្នកក៏អាចទុកសំណួររបស់អ្នកនៅ StackOverflow ជាមួយនឹងស្លាក [[hhyperledger-iroha](https://stackoverflow.com/questions/tagged/hyperledger-iroha)] ។

## ព័ត៌មាន

### 2019.05.6

[ហាយផឺឡិដ៍ជឺ អ៊ីរូហា (Hyperledger Iroha) កំណែ ១.០ ](https://github.com/hyperledger/iroha/releases/tag/1.0.0) បានចេញជាផ្លូវការហើយ។  ហាយផឺឡិដ៍ជឺ អ៊ីរូហា (Hyperledger Iroha) ដែលមានប្រសិទិ្ធភាពនិងអាចទុកចិត្តបាន ពេលនេះអាចយកទៅប្រើប្រាស់ជាផ្លូវការបានហើយ។

### 2018.11.15

ការបង្កើតដំណោះស្រាយសម្រាប់ធានារ៉ាប់រងរបស់ហាយផឺឡិដ៍ជឺ អ៊ីរូហា (Hyperledger Iroha) : គម្រោង PoC ថ្មីត្រូវបានសហការដោយក្រុមហ៊ុន សូរ៉ាមីតស៊ឹ (Soramitsu), [CAC Corporation](https://www.cac.co.jp/news/topics_181115.html) និង [Aioi Nissay Dowa Insurance Co. , Ltd](https://www.aioinissaydowa.co.jp/corporate/about/news/pdf/2018/news_2018111500535.pdf).

### 2018.06.27

ចូលរួមក្នុង Iroha hackathon នៅ [Hyperledger Hackfest Amsterdam ឆ្នាំ 2018](https://events.linuxfoundation.org/events/hyperledger-hackfest-amsterdam-2018/)

### 2018.06.22

[អ៊ីរូហា (Iroha) កំណែ ១.០ beta-3](https://github.com/hyperledger/iroha/releases/tag/v1.0.0_beta-3) បានចេញជាផ្លូវការហើយ។ 

### 2018.06.21

វិស្វករផ្នែកសុវត្ថិភាពនិងបណ្ដាញមកពីសាកលវិទ្យាល័យ អ៊ីនណប៉ូលីស រួមចំណែកដល់ ហាយផឺឡិដ៍ជឺ អ៊ីរូហា (Hyperledger Iroha) ។

## សំនួរដែលសួរញឹកញាប់

### សំនួរ៖ តើអ្វីជា ហាយផឺឡិដ៍ជឺ អ៊ីរូហា (Hyperledger Iroha)?

ចម្លើយ៖ អ៊ីរូហា (Iroha) គឺជាបច្ចេកវិទ្យាមួយដែលយើងអាចយកទៅសរសេរប្លក់ឆេន (blockchains) ផ្ទាល់ខ្លួនបាន (ន័យមួយទៀតគឺ បញ្ជីហិរញ្ញវត្ថុវិមជ្ឈការ)។ អ៊ីរូហា (Iroha) មិនមែនជាបណ្ដាញ ណែតវើក (Network) ទេប៉ុន្តែវាជាបច្ចេកវិទ្យាដែលប្រើសម្រាប់បង្កើត ប្លក់ឆេន (Blockchains) ណែតវើក (Network) ផ្ទាល់ខ្លួ​នបាន។

### សំនួរ៖ តើវាលំបាកទេសម្រាប់ជម្រើសផ្សេងទៀតក្នុងការបង្កើតប្លក់ឆេន (blockchains)?

ចម្លើយ៖ ហាយផឺឡិដ៍ជឺ អ៊ីរូហា (Hyperledger Iroha) សាមញ្ញ លឿន ហើយត្រូវបានសរសេរបង្កើតឡើងដោយប្រើភាសាកុំព្យូទ័រ ស៊ី ផ្លាស់ ផ្លាស់ (C++) ។ វាមាន យ៉ាក់ (YAC) ដែលអាចទុកចិត្តបាន។ អ្នកក៏អាចដាក់ឲ្យដំណើរការ ណូដ (Node) អ៊ីរូហា (Iroha) ដោយគ្រាន់តែប្រើឧបករណ៍សាមញ្ញប្រភេទ អេអអឹម (ARM)។

### សំនួរ៖ តើចំនុចសំខាន់គួរឲ្យចាប់អារម្មណ៍នៃ អ៊ីរូហា (Iroha) មានអ្វីខ្លះ?

ចម្លើយ៖ ពួកយើងមានមោទនភាពណាស់ដែលបង្កើតចំណុចមួយចំនួនដែលធ្វើឲ្យអ៊ីរូហា (Iroha) ពិសេស៖

**យ៉ាក់ (YAC)** ៖ គឺជាបណ្ដុំកិច្ចព្រៀមព្រៀងពិតប្រាកដមួយសម្រាប់ភាពជាក់លាក់និងសុវត្ថិភាពនៃបញ្ជីហិរញ្ញវត្ថុ បើទោះជាពេលខ្លះ ណូដ (Node) មួយចំនួនមានបញ្ហាឬមិនអាចទុកចិត្តបាន។

**ពហុហត្ថលេខា (Multisignature)** ៖​ ​គឺជាជម្រើសសម្រាប់ប្រតិបតិ្តការដែលត្រូវការហត្ថលេខាលើសពីមួយឡើងទៅសម្រាប់ចុះឬរក្សាទុកប្រតិបតិ្តការ។ ឧទាហរណ៍ ប្រសិនបើអ្នកត្រូវការឲ្យមនុស្សជាច្រើនចុះហត្ថលេខាលើប្រតិបតិ្តការរបស់អ្នក នោះពហុហត្ថលេខានេះ (Multisignature) ជាជម្រើសដ៍ល្អបំផុត។

**បណ្តុំកូដស្រាប់ (Client Libraries)** ៖ អ្នកអាចសរសេរកម្មវិធីដោយប្រើវាបានស្ទើរតែគ្រប់ប្រព័ន្ធប្រតិបត្តិការ ដូចជា ប្រព័ន្ធទូរស័ព្ទដៃ ក្ដារបន្ទះ (Tablet) និងអ្វីផ្សេងៗទៀត។ បន្ថែមពីនេះទៀត ដោយប្រើ ស៊ី ផ្លាស់ ផ្លាស់ (C++) អ្នកអាចដាក់ឲ្យដំណើរការ ណូដ (node) ដោយគ្រាន់តែប្រើឧបករណ៍សមញ្ញប្រភេទ អេអអឹម (ARM)។

### សំនួរ៖ ហេតុអ្វីខ្ញុំត្រូវប្រើ ហាយផឺឡិដ៍ជឺ អ៊ីរូហា (Hyperledger Iroha) ជាជាងប្រើ ហាយផឺឡិដ៍ជឺ (Hyperledger) ដ៏ទៃទៀត?

ចម្លើយ៖ យើងបានយល់ហើយថា បច្ចេកវិទ្យា ហាយផឺឡិដ៍ជឺ (Hyperledger) មិនជាគូប្រកួតប្រជែងគ្នានោះទេ តែវាជាជម្រើសផ្សេងៗគ្នាសម្រាប់ការងារជាក់លាក់ណាមួយ។ អ៊ីរូហា (Iroha) គឺសាមញ្ញ និង ងាយស្រួលប្រើ វាមានចំនុចល្អលើប្រតិបត្តិការទ្រព្យសកម្មនិងការផ្លាស់ប្ដូរទិន្ន័យគណនីរបស់អ្នកប្រើប្រាស់។

### សំនួរ៖ តើឥឡូវ ហាយផឺឡិដ៍ជឺ អ៊ីរូហា (Hyperledger Iroha) មាន កុងត្រាឆ្លាតវៃ (Smart Contracts) ឬនៅ?

ចម្លើយ៖ អ៊ីរូហា (Iroha) មានបណ្ដុំកុងត្រា (Contracts) ដែលកំណត់រួចហើយ ហៅថា ខមម៉ាន (Commands)។ យើងមានការណែនាំពីរបៀបប្រើយ៉ាងងាយស្រួល ដែលត្រូវបានប្រើក្នុងប្រតិបត្តិការលើទិន្នន័យនិងទ្រព្យសកម្មរបស់អ្នកប្រើប្រាស់។ យើងកំពុងតែកែច្នៃ ខមម៉ាន (Commands) បន្តទៀត។ សូមចូលរួមជាមួយយើង ប្រសិនបើចង់ចូលរួមចំណែក។

### សំនួរ៖ តើមានគម្រោងអ្វីខ្លះដែលប្រើ ហាយផឺឡិដ៍ជឺ អ៊ីរូហា (Hyperledger Iroha)?

ចម្លើយ៖ គេប្រើ អ៊ីរូហា (Iroha) សម្រាប់វិស័យប្រព័ន្ធទូទាត់ប្រាក់ មានដូចជា គម្រោងឈ្មោះ ឌីស្រ៊ី ឡិចដ៍ជឺ (D3 Ledger) ដែលរក្សាទុកទ្រព្យសកម្មឌីជីថលដោយសុវត្ថិភាពនិងគម្រោងរក្សាសុខភាពជាដើម។ អ្នកក៏អាចប្រើវាសម្រាប់គម្រោងរបស់អ្នកផងដែរ។

## ទំនាក់ទំនង

ទីតាំង

Jingumae Tower Building 13F, 1-5-8, Jingumae, Shibuya-ku, Tokyo 150-0001

អុីមែល៖

[info@soramitsu.co.jp](info@soramitsu.co.jp)
